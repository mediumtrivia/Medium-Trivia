Voor rituelen heb je soms dingen nodig als een set tarotkaarten, pen en papier of kaarsen of wat dan ook en altijd witte (volle maan) of rode (nieuwe) maan of een toepasselijke cocktail en iets te snabbelen. Chips of nootjes, maar ook een taart of cake kan of een stokbroodje of toastjes met iets lekkers. Je kan het zo gek maken als je zelf wilt: er zijn er die bereiden speciaal voor een ritueel een barbeque voor of een gourmet of fondue! Ja, ook kaasfondue! Want een ritueel is eigenlijk een viering en dus een feest. Over de tarotkaarten: zorg altijd dat je pen en papier gereed hebt. En voor diegenen die deze tarotkaart dan ook gelijk wil tekenen: de Hema verkoopt blanco postkaarten (50 in een pakje geloof ik) die zich uitstekend lenen voor dit doel. Verder zul je potloden gebruiken of fineliners en viltstiften. Zorg dus dat je dat bij de hand hebt als ik een webinar geef over een of meerdere tarotkaarten (1 tot 4).
